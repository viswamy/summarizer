ನಟಿ ಕಲ್ಕಿಯು ಮೊದಲಬಾರಿ ತಮ್ಮ ಲಲನೆಯ ಅಭಿನಯ ಬಿಟ್ಟು ವಿಭಿನ್ನವಾಗಿ ಕಾಣಿಸಿಕೊಂಡ ಈ ಚಿತ್ರದಲ್ಲಿ ತಮ್ಮ ಮನೋಜ್ಞ ಅಭಿನಯದಿಂದ ಬಾಲಿವುಡ್ ಮಂದಿಯನ್ನು ವಿಸ್ಮಿತರನ್ನಾಗಿಸಿರುವುದು ಸುಳ್ಳಲ್ಲ.ಈ ಹಿಂದೆ ಮಾರ್ಗರಿಟಾ ವಿತ್ ಸ್ಟ್ರಾ ಚಿತ್ರ ವೀಕ್ಷಿಸಿ ""ಸೂಕ್ಷತೆಯಿಂದ ಕೂಡಿದ ಅತ್ಯುತ್ತಮ ದಿಟ್ಟ ಚಿತ್ರ.ಶೋನಾಲಿ ಬೋಸ್'' ಎಂದು ತಮ್ಮ ಬ್ಲಾಗ್ ನಲ್ಲಿ ಚಿತ್ರದ ಕುರಿತು ಅಮಿತಾಭ್ ಬಚ್ಚನ್  ಪ್ರಶಂಸೆ ವ್ಯಕ್ತಪಡಿಸಿದ್ದರು.. ಪತ್ನಿ ಕಿರಣ್ ರಾವ್ ರ ಒತ್ತಾಯದ ಮೇರೆಗೆ ಮಾರ್ಗರಿಟಾ ವಿತ್ ಸ್ಟ್ರಾ ಚಿತ್ರ ವೀಕ್ಷಿಸಿದ ಬಾಲಿವುಡ್ ಬಾಕ್ಸಾಫೀಸ್ ಸುಲ್ತಾನ್ ಅಮೀರ್ ಖಾನ್ ಚಿತ್ರದ ಬಗ್ಗೆ ಮೆಚ್ಚುಗೆಯ ಮಾತಾನಾಡಿದ್ದಾರಲ್ಲದೆ "" ಇದೊಂದು ಇಂದಿನ ಕಾಲಕ್ಕೆ ಮಾಡಿಸಿದ ಭಾವನಾತ್ಮಕ ಚಿತ್ರವಾಗಿದ್ದು, ಇತರರು ಮತ್ತು  ಅಂಗವೈಕಲ್ಯವನ್ನು ಹೊಂದಿರುವವರು ನಿರ್ವಹಿಸುವ ಕಾರ್ಯಗಳ ಮೇಲಿರುವ ಕಥೆಯಾಗಿದ್ದು ಚಿತ್ರವು ಭಾವನೆಗೆ ಮಹತ್ವ ನೀಡಿದೆ ಎಂದರು.ಮಾರ್ಗರಿಟಾ ವಿತ್ ಸ್ಟ್ರಾ  ಚಿತ್ರವು ಈಗಾಗಲೇ  ಟೊರಾಂಟೊ ಫಿಲ್ಮ್ ಫೇಸ್ಟಿವಲ್ ,ಟಲ್ಲಿನ್ ಬ್ಲಾಕ್ ನೈಟ್ ಫಿಲ್ಮ್ ಫೇಸ್ಟಿವಲ್ ನಲ್ಲಿ ಪ್ರರ್ದಶನಗೊಂಡು ಪ್ರೇಕ್ಷಕರ ಮೆಚ್ಚುಗೆಯೊಂದಿಗೆ ಪ್ರಶಸ್ತಿಯನ್ನು ಬಾಚಿಕೊಳ್ಳವಲ್ಲಿ ಯಶಸ್ವಿಯಾಗಿದೆ.