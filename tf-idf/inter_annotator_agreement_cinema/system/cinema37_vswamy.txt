ಬಾಲಿವುಡ್'ನ ಬಾಕ್ಸಾಫೀಸ್ ಕ್ವೀನಾಗಿ ಮೆರೆಯುತ್ತಿರುವ ಬಬ್ಲಿ ಬೆಡಗಿ ಕಂಗನಾ ರಣಾವತ್&nbsp;'ಕಟ್ಟಿ ಬಟ್ಟಿ' ಚಿತ್ರದಲ್ಲಿ ಸಿನಿಮಾಟೊಗ್ರಾಫರಾಗಿ ತಮ್ಮ ಕೈಚಳಕ ತೋರಿಸುವ ಮೂಲಕ ತಾನು ಇತರೆ ನಾಯಕಿಯರಿಗಿಂತ ಒಂದೆಜ್ಜೆ ಮುಂದೆ ಎಂದು ತೋರಿಸಿಕೊಟ್ಟಿದ್ದಾರೆ.ನಿಖಿಲ್ ಅಡ್ವಾಣಿ ನಿರ್ದೇಶನದ 'ಕಟ್ಟಿ ಬಟ್ಟಿ' ಚಿತ್ರದಲ್ಲಿ ಇಮ್ರಾನ್ ಖಾನ್'ಗೆ ನಾಯಕಿಯಾಗಿ ನಟಿಸುತ್ತಿರುವ ಕಂಗನಾ ಚಿತ್ರದಲ್ಲಿ ಬರುವ ಸನ್ನಿವೇಶವೊಂದಕ್ಕೆ ಸ್ವಂತಃ ಕೈಯಲ್ಲಿ ಕ್ಯಾಮೆರಾ ಹಿಡಿದು ಆಕ್ಷನ್ ಕಟ್ ಹೇಳಿರುವುದು ವಿಶೇಷವಾಗಿದೆ.ಇದುವರೆಗೂ ಕ್ಯಾಮೆರಾ ಮುಂದೆ ಮಿಂಚುತ್ತಿದ್ದ ಕಂಗನಾ-ಇಮ್ರಾನ್'ರೊಂದಿಗೆ 7 ನಿಮಿಷದ ಅನ್'ಕಟ್ ದೃಶ್ಯವೊಂದಕ್ಕೆ ಛಾಯಾಗ್ರಾಹಕಿಯಾಗಿ ಕ್ಯಾಮೆರಾ ಚಲಾಯಿಸುವ ಮೂಲಕ ಬಾಲಿವುಡ್'ನಲ್ಲಿ ಯಾವುದೇ ನಟಿಯರು ಮಾಡದ ಸಾಹಸ ಮಾಡಿದ್ದಾರೆ.ಕಟ್ಟಿ ಬಟ್ಟಿ ಚಿತ್ರದ ಸಿನಿಮಾಟೊಗ್ರಾಫರ್ ತುಷಾರ್'ರ ಅನುಮತಿಯೊಂದಿಗೆ ಕ್ಯಾಮೆರಾ ಚಲಾಯಿಸಿದ ಕಂಗನಾ ಮಾಡಿರುವ ಶೂಟ್ ಸೀನ್ ಈ ಚಿತ್ರದಲ್ಲಿನ ನನ್ನ ಮೆಚ್ಚಿನ ದೃಶಾವಳಿ ಎಂದು ಹೇಳಿಕೊಂಡಿದ್ದಾರೆ ನಿರ್ದೇಶಕ &nbsp;ನಿಖಿಲ್ ಅಡ್ವಾಣಿ.