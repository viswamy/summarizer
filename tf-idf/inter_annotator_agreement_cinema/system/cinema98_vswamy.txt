ಮುಂಬಯಿ: ಇಂಡಿಯನ್‌ ಐಡಲ್‌ ಜೂನಿಯರ್‌ ಪ್ರಶಸ್ತಿಯನ್ನು ಒಡಿಶಾದ ಸಂಗೀತ ಬಾಲ ಪ್ರತಿಭೆ ಎನಿಸಿರುವ ಬಾಲಕಿ ಅನನ್ಯಾ ನಂದಾ ಗೆದ್ದುಕೊಂಡಿದ್ದಾಳೆ.ಅನನ್ಯಾ ತಾನು ಶ್ರೇಯಾ ಘೋಷಾಲ್‌ ಮತ್ತು ಆರ್ಜಿತ್‌ ಸಿಂಗ್‌ ಇವರ ಅಭಿಮಾನಿ ಎಂದು ಹೇಳಿಕೊಂಡಿದ್ದಾಳೆ.ಮಾತ್ರವಲ್ಲದೆ ಬಾಲಿವುಡ್‌ ಹಿರಿಯ ಸಂಗೀತ ನಿರ್ದೇಶಕ ಕಲ್ಯಾಣ್‌ಜೀ ಆನಂದ್‌ಜೀ ಜೋಡಿಯ ಆನಂದ್‌ಜೀ ಅವರನ್ನು ತನ್ನ ಅದೃಷ್ಟ ಖುಲಾಯಿಸಿರುವ ಸಂಗೀತಗಾರ ಎಂದು ಹೇಳಿದ್ದಾಳೆ.ಇಂಡಿಯನ್‌ ಐಡಲ್‌ ಜೂನಿಯರ್‌ ಸ್ಪರ್ಧೆಯ ಮಹಾ ಫೈನಲ್‌ನ ಎಲ್ಲ ಮೂವರು ತೀರ್ಪುಗಾರರಾದ ನಟಿ ಸೋನಾಕ್ಷಿ, ವಿಶಾಲ್‌ ದದ್ಲಾನಿ ಮತ್ತು ಸಲೀಮ್‌ ಮರ್ಚಂಟ್‌ ಅವರು ಈ ಸ್ಪರ್ಧೆಯ ಅಂತಿಮ ಸುತ್ತಿಗೆ ಬಂದ ಮೂರೂ ಯುವ ಸಂಗೀತ ಪ್ರತಿಭೆಗಳನ್ನು ಕಠಿನ ಪರೀಕ್ಷೆಗೆ ಗುರಿಪಡಿಸಿದರು.