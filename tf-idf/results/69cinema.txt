ಮುಂಬೈ:ಸೂಪರ್ ಸ್ಟಾರ್ ನಟ ಸಲ್ಮಾನ್ ಖಾನ್ ಗೆ ಹಿಟ್ ಅಂಡ್ ರನ್ ಪ್ರಕರಣದಲ್ಲಿ ದೋಷಿ ಎಂದು ಮುಂಬೈ ಸೆಷನ್ಸ್ ಕೋರ್ಟ್ ನ್ಯಾಯಾಧೀಶರು ತೀರ್ಪು ನೀಡಿ 5 ವರ್ಷ ಜೈಲುಶಿಕ್ಷೆ, 25 ಸಾವಿರ ರೂ. 
ದಂಡ ವಿಧಿಸಿರುವುದನ್ನು ಕೇಳಿ ಸಲ್ಮಾನ್ ಖಾನ್ ಕೋರ್ಟ್ ರೂಂನಲ್ಲೇ ಕಣ್ಣೀರಿಟ್ಟು ಕುಸಿದು ಬಿದ್ದ ಘಟನೆ ನಡೆದಿದೆ. 
ಏತನ್ಮಧ್ಯೆ ಹೈಕೋರ್ಟ್, ಸಲ್ಮಾನ್ ಖಾನ್ ಗೆ ಎರಡು ದಿನಗಳ ಮಧ್ಯಂತರ ಜಾಮೀನು ನೀಡಿ ಆದೇಶ ನೀಡಿದ್ದು, ಇದರಿಂದ ಸಲ್ಲುಗೆ ತಾತ್ಕಾಲಿಕ ರಿಲೀಫ್ ಸಿಕ್ಕಂತಾಗಿದೆ.. 
ನೀವೇ ಕಾರನ್ನು ಚಲಾಯಿಸಿದ್ದೀರಿ, ಅದೂ ಲೈಸೆನ್ಸ್ ಇಲ್ಲದೇ. 
ಅಷ್ಟೇ ಅಲ್ಲ ಕಾರು ಚಾಲನೆ ಮಾಡುವ ವೇಳೆ ಮದ್ಯಪಾನ ಮಾಡಿದ್ದೀರಿ ಎಂದು ಹಿಟ್ ಅಂಡ್ ರನ್ ಪ್ರಕರಣದ ತೀರ್ಪು ನೀಡುವ ವೇಳೆ ನ್ಯಾಯಾಧೀಶರಾದ ದೇಶಪಾಂಡೆಗೆ ಹೇಳಿದರು. 
ನಿಮ್ಮ ಮೇಲಿನ ಎಲ್ಲಾ ಆರೋಪ ಸಾಬೀತಾಗಿದ್ದು, ದೋಷಿ ಎಂದು ತೀರ್ಪು ನೀಡಿದ್ದರು. 
ಮಧ್ಯಾಹ್ನ 5 ವರ್ಷಗಳ ಶಿಕ್ಷೆಯ ಪ್ರಮಾಣ ಪ್ರಕಟಿಸಿ, 25 ಸಾವಿರ ರೂ. 
ದಂಡ ವಿಧಿಸಿದ್ದರು.. 
ಸಲ್ಮಾನ್ ಖಾನ್ ಗೆ ಐದು ವರ್ಷಗಳ ಜೈಲುಶಿಕ್ಷೆಯಾಗಿರುವ ತೀರ್ಪಿನ ಮಾಹಿತಿ ಕೇಳಿದ ಸಲ್ಮಾನ್ ತಾಯಿ ಅನಾರೋಗ್ಯಕ್ಕೆ ಒಳಗಾಗಿದ್ದರು.. 
ಖಾನ್ ಅರ್ಥರ್ ರೋಡ್ ಜೈಲಿಗೆ:ಕೋರ್ಟ್ ತೀರ್ಪಿನ ಆದೇಶದ ಪ್ರತಿ ಪಡೆದ ಮುಂಬೈ ಪೊಲೀಸರು ಇದೀಗ ಸಲ್ಮಾನ್ ಖಾನ್ ನನ್ನು ಮುಂಬೈನ ಅರ್ಥರ್ ರೋಡ್ ಜೈಲಿಗೆ ಕರೆದೊಯ್ದಿದ್ದಾರೆ.. 
ಹೈಕೋರ್ಟ್ ಮೆಟ್ಟಿಲೇರಬೇಕು:ಸಲ್ಮಾನ್ ಖಾನ್ ಗೆ ಸೆಷನ್ಸ್ ಕೋರ್ಟ್ 3 ವರ್ಷಕ್ಕಿಂತ ಹೆಚ್ಚಿನ ಶಿಕ್ಷೆ ವಿಧಿಸಿರುವುದರಿಂದ ಜಾಮೀನಿಗಾಗಿ ಹೈಕೋರ್ಟ್ ಮೆಟ್ಟಿಲೇರಬೇಕಾಗಿದೆ. 
. 
ಹೈಕೋರ್ಟ್ ನಿಂದ ತಾತ್ಕಾಲಿಕ ರಿಲೀಫ್:ಸೆಷನ್ಸ್ ಕೋರ್ಟ್ ತೀರ್ಪಿನ ಆದೇಶದ ಪ್ರತಿ ಲಭ್ಯವಾದ ಹಿನ್ನೆಲೆಯಲ್ಲಿ ಸಲ್ಮಾನ್ ಖಾನ್ ಪರ ವಕೀಲರು ಈಗ ಹೈಕೋರ್ಟ್ ನಲ್ಲಿ ಸೆಷನ್ಸ್ ಕೋರ್ಟ್ ತೀರ್ಪನ್ನು ಪ್ರಶ್ನಿಸಿ ಮೇಲ್ಮನವಿ ಜೊತೆಗೆ ಜಾಮೀನು ಕೋರಿ ಅರ್ಜಿ ಸಲ್ಲಿಸಿದ್ದಾರೆ. 
4.30ಕ್ಕೆ ಜಾಮೀನು ಅರ್ಜಿಯ ವಿಚಾರಣೆ ನಡೆಸಿದ ಹೈಕೋರ್ಟ್ ನ್ಯಾಯಾಧೀಶರಾದ ಅಭಯ್ ತಿಪ್ಸೆ, ಎರಡು ದಿನಗಳ ಮಧ್ಯಂತರ ಜಾಮೀನು ಮಂಜೂರು ಮಾಡಿ, ವಿಚಾರಣೆಯನ್ನು ಶುಕ್ರವಾರಕ್ಕೆ ಮುಂದೂಡಿದೆ. 
ಸಲ್ಮಾನ್ ಖಾನ್ ಪರ ಹೈಕೋರ್ಟ್ ನಲ್ಲಿ ಹೆಸರಾಂತ ವಕೀಲ ಹರೀಶ್ ಸಾಳ್ವೆ ವಾದಿಸಿದ್ದರು. 
. 
ತಾತ್ಕಾಲಿಕ ರಿಲೀಫ್; 200 ಕೋಟಿ ಕಥೆ ಏನು?ಸಲ್ಮಾನ್ ಖಾನ್ ಗೆ ಹೈಕೋರ್ಟ್ ನಲ್ಲಿ ಮಧ್ಯಂತರ 2 ದಿನಗಳ ಜಾಮೀನು ದೊರೆತಿದೆ. 
ಖಾನ್ ಮೇಲೆ ಬಾಲಿವುಡ್ ನಿರ್ಮಾಪಕರು ಈಗಾಗಲೇ ಸುಮಾರು 200 ಕೋಟಿ ರೂಪಾಯಿ ಹೂಡಿದ್ದಾರೆ. 
ಈಗಾಲಗೇ ಸಲ್ಮಾನ್ ಅಭಿನಯದ ಭಜರಂಗಿ ಭಾಯಿಜಾನ್ ಸಿನಿಮಾ ಸುಮಾರು ಶೇ.90ರಷ್ಟು ಶೂಟಿಂಗ್ ಪೂರ್ಣಗೊಂಡಿದ್ದು ಅಂತಿಮ ಹಂತದಲ್ಲಿದೆ. 
ಅದೇ ರೀತಿ ಪ್ರೇಮ್ ರತನ್ ಧನ್ ಪಾಯೋ ಸಿನಿಮಾದ ಶೂಟಿಂಗ್ ಶೇ.80ರಷ್ಟು ಮುಗಿದಿದೆ. 
ಇನ್ನು ಶುದ್ದಿ, ಸುಲ್ತಾನ್, ನೋ ಎಂಟ್ರಿ ಮೈನ್ ಎಂಟ್ರಿ ಸಿನಿಮಾಗಳು ಸಿದ್ಧವಾಗುತ್ತಿದ್ದು, ಇವೆಲ್ಲವೂ ಸಲ್ಮಾನ್ ಖಾನ್ ಬಹು ನಿರೀಕ್ಷೆಯ ಸಿನಿಮಾಗಳಾಗಿವೆ. 
ಶುಕ್ರವಾರ ಮತ್ತೆ ಜಾಮೀನು ಅರ್ಜಿ ವಿಚಾರಣೆ ನಡೆಯಲಿದ್ದು, ಹೈಕೋರ್ಟ್ ಏನು ತೀರ್ಪು ನೀಡಲಿದೆ ಎಂಬುದರ ಮೇಲೆ ಸಲ್ಮಾನ್ ಹಾಗೂ 200 ಕೋಟಿ ರೂ.ಗಳ ಭವಿಷ್ಯ ನಿರ್ಧಾರವಾಗಲಿದೆ.. 

--------------------- Summary -----------------------------
ಮುಂಬೈ:ಸೂಪರ್ ಸ್ಟಾರ್ ನಟ ಸಲ್ಮಾನ್ ಖಾನ್ ಗೆ ಹಿಟ್ ಅಂಡ್ ರನ್ ಪ್ರಕರಣದಲ್ಲಿ ದೋಷಿ ಎಂದು ಮುಂಬೈ ಸೆಷನ್ಸ್ ಕೋರ್ಟ್ ನ್ಯಾಯಾಧೀಶರು ತೀರ್ಪು ನೀಡಿ 5 ವರ್ಷ ಜೈಲುಶಿಕ್ಷೆ, 25 ಸಾವಿರ ರೂ. 
ಖಾನ್ ಅರ್ಥರ್ ರೋಡ್ ಜೈಲಿಗೆ:ಕೋರ್ಟ್ ತೀರ್ಪಿನ ಆದೇಶದ ಪ್ರತಿ ಪಡೆದ ಮುಂಬೈ ಪೊಲೀಸರು ಇದೀಗ ಸಲ್ಮಾನ್ ಖಾನ್ ನನ್ನು ಮುಂಬೈನ ಅರ್ಥರ್ ರೋಡ್ ಜೈಲಿಗೆ ಕರೆದೊಯ್ದಿದ್ದಾರೆ.. 
ಹೈಕೋರ್ಟ್ ಮೆಟ್ಟಿಲೇರಬೇಕು:ಸಲ್ಮಾನ್ ಖಾನ್ ಗೆ ಸೆಷನ್ಸ್ ಕೋರ್ಟ್ 3 ವರ್ಷಕ್ಕಿಂತ ಹೆಚ್ಚಿನ ಶಿಕ್ಷೆ ವಿಧಿಸಿರುವುದರಿಂದ ಜಾಮೀನಿಗಾಗಿ ಹೈಕೋರ್ಟ್ ಮೆಟ್ಟಿಲೇರಬೇಕಾಗಿದೆ. 
ಹೈಕೋರ್ಟ್ ನಿಂದ ತಾತ್ಕಾಲಿಕ ರಿಲೀಫ್:ಸೆಷನ್ಸ್ ಕೋರ್ಟ್ ತೀರ್ಪಿನ ಆದೇಶದ ಪ್ರತಿ ಲಭ್ಯವಾದ ಹಿನ್ನೆಲೆಯಲ್ಲಿ ಸಲ್ಮಾನ್ ಖಾನ್ ಪರ ವಕೀಲರು ಈಗ ಹೈಕೋರ್ಟ್ ನಲ್ಲಿ ಸೆಷನ್ಸ್ ಕೋರ್ಟ್ ತೀರ್ಪನ್ನು ಪ್ರಶ್ನಿಸಿ ಮೇಲ್ಮನವಿ ಜೊತೆಗೆ ಜಾಮೀನು ಕೋರಿ ಅರ್ಜಿ ಸಲ್ಲಿಸಿದ್ದಾರೆ. 
