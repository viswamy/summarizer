  ABCD2  ಚಿತ್ರದಲ್ಲಿ ಡ್ಯಾನ್ಸರಾಗಿದ್ದ ನೀಲೇಶ್ ನಿರ್ಭವಾನೆ ಮುಂಬೈ ಘಾಟ್ಕಾಪುರ್ ಸಮೀಪದ ಪಂತ್ ನಗರ್ ಪೊಲೀಸ್ ಠಾಣಾ ವ್ಯಾಪ್ತಿಯಲ್ಲಿ 14ವರ್ಷ ಪ್ರಾಯದ ಮಾನಸಿಕ ಅಸ್ವಸ್ಥ ವಿದ್ಯಾರ್ಥಿನಿಯ ಮೇಲೆ ಅತ್ಯಾಚಾರ ಎಸೆಗಿದ ಆರೋಪದ ಮೇಲೆ ಜೂನ್ 26ರಂದು ಜೈಲು ಸೇರಿರುವ ಬಗ್ಗೆ ವರದಿಯಾಗಿದೆ.. 
ವೃತ್ತಿಯಲ್ಲಿ ನೃತ್ಯಪಟುವಾಗಿರುವ 20ರ ಹರೆಯದ ನೀಲೇಶ್ ತನ್ನ ಸ್ನೇಹಿತನ ಜೊತೆಗೂಡಿ ಕಳೆದ ಒಂದು ತಿಂಗಳಿಂದ ನಿರಂತರವಾಗಿ ವಿದ್ಯಾರ್ಥಿನಿ ಮೇಲೆ ಅತ್ಯಾಚಾರ ಮಾಡಿದ್ದಾರೆ. 
ಅತ್ಯಾಚಾರ ಮಾಡುತ್ತಿದ್ದ ಒಬ್ಬನಿಗೆ ಮುಂಭಾಗದಲ್ಲಿ ಹಲ್ಲುಗಳಿಲ್ಲ ಎಂಬ ಸುಳಿವಿನ ಆಧಾರದ ಮೇಲೆ ಕಾರ್ಯನಿರ್ವಹಿಸಿದ ಪಂತ್ ನಗರ್ ಪೋಲಿಸರು ಡ್ಯಾನ್ಸರ್ ನೀಲೇಶ್'ನನ್ನು ಬಂಧಿಸುವಲ್ಲಿ ಯಶಸ್ವಿಯಾಗಿದ್ದಾರೆ.. 
ರೆಮೊ ಡಿಸೋಜಾ ನಿರ್ದೇಶನದ ಪ್ರಭುದೇವ,ವರುಣ್ ಧವನ್ ಮತ್ತು ಶ್ರದ್ಧಾ ಕಪೂರ್ ತಾರಾಗಣದ  ABCD2  ಚಿತ್ರದಲ್ಲಿ ಕಾರ್ಯನಿರ್ವಹಿಸಿದ್ದ ನೀಲೇಶ್ ನಿರ್ಭವಾನೆ ಮೇಲೆ ಐಪಿಸಿ ಸೆಕ್ಷನ್ 376D (ಗ್ಯಾಂಗ್ ರೇಪ್), 377 (ಅಸ್ವಾಭಾವಿಕ ಅಪರಾಧ) ಮತ್ತು 34 (ಸಾಮಾನ್ಯ ಉದ್ದೇಶಕ್ಕಾಗಿ ಹಲವಾರು ವ್ಯಕ್ತಿಗಳು ಸೇರಿ ಮಾಡಿದ ಕೃತ್ಯ) ಅಡಿಯಲ್ಲಿ ಕೇಸು ದಾಖಲಿಸಿ ಕೊಂಡಿದ್ದಾರೆ. 
