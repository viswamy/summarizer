ಕೋಲ್ಕತ್ತ (ಪಿಟಿಐ): ಒಂದು ವಾರದ ಹಿಂದೆಯಷ್ಟೇ ವಿಶ್ವ ಚುಟುಕು ಕ್ರಿಕೆಟ್‌ ಟೂರ್ನಿಯಲ್ಲಿ ಕೋಟ್ಯಂತರ ಅಭಿಮಾನಿಗಳಿಗೆ ರೋಚಕ ಕ್ಷಣಗಳನ್ನು ಉಣಬಡಿಸಿದ್ದ ‘ಸಿಟಿ ಆಫ್‌ ಜಾಯ್‌‘ ಖ್ಯಾತಿಯ ಕೋಲ್ಕತ್ತದಲ್ಲಿ ಮತ್ತೆ ಈಗ ಟ್ವೆಂಟಿ–20 ಕ್ರಿಕೆಟ್‌ನ ಸಂಭ್ರಮ.ಇಲ್ಲಿನ ಈಡನ್ ಗಾರ್ಡನ್ಸ್‌ ಕ್ರೀಡಾಂಗಣದಲ್ಲಿ ಭಾನುವಾರ ಐಪಿಎಲ್‌ ಕಲರವ ಆರಂಭವಾಗಲಿದ್ದು, ಮಾಜಿ ಚಾಂಪಿಯನ್‌ ಕೋಲ್ಕತ್ತ ನೈಟ್‌ ರೈಡರ್ಸ್‌ ಮತ್ತು ಡೆಲ್ಲಿ ಡೇರ್‌ಡೆವಿಲ್ಸ್ ತಂಡಗಳು ಪೈಪೋಟಿ ನಡೆಸಲಿವೆ.
ವಿಶ್ವ ಟೂರ್ನಿಯ ಫೈನಲ್‌ ಪಂದ್ಯ ಇಲ್ಲಿ  ನಡೆದಿತ್ತು.
ಕೊನೆಯ ಓವರ್‌ನಲ್ಲಿ ನಾಲ್ಕು ಸಿಕ್ಸರ್‌ಗಳನ್ನು ಬಾರಿಸಿದ್ದ ವೆಸ್ಟ್‌ ಇಂಡೀಸ್‌ ತಂಡದ ಚಾರ್ಲೊಸ್‌ ಬ್ರಾಥ್‌ವೈಟ್‌ ಗೆಲುವಿನ ರೂವಾರಿ ಎನಿಸಿದ್ದರು.
ಈ ಬಾರಿಯ ಐಪಿಎಲ್‌ನಲ್ಲಿ ಡೇರ್‌ಡೆವಿಲ್ಸ್ ತಂಡದಲ್ಲಿರುವ ಬ್ರಾಥ್‌ ವೈಟ್‌ ಅಬ್ಬರವನ್ನು ಮತ್ತೆ ನೋಡಲು ಕ್ರಿಕೆಟ್‌ ಪ್ರೇಮಿಗಳು ಕಾಯುತ್ತಿದ್ದಾರೆ.
ಕೆರಿಬಿಯನ್‌ ನಾಡಿನ ಈ ಬ್ಯಾಟ್ಸ್‌ಮನ್‌ 2014ರ ಟೂರ್ನಿಯ ಚಾಂಪಿಯನ್ ತಂಡದ ಎದುರು ಹೇಗೆ ಆಡಲಿದ್ದಾರೆ ಎನ್ನುವುದು ಅಭಿಮಾನಿ ಗಳಲ್ಲಿ ಕುತೂಹಲ ಮೂಡಿಸಿದೆ.ಗೌತಮ್ ಗಂಭೀರ್ ನಾಯಕತ್ವದ ನೈಟ್‌ ರೈಡರ್ಸ್ ತಂಡ ಎರಡು ಸಲ ಐಪಿಎಲ್ ಟ್ರೋಫಿ ಗೆದ್ದಿದೆ.
ಆದರೆ ಎಂಟನೇ ಆವೃತ್ತಿಯಲ್ಲಿ ಲೀಗ್ ಹಂತದಲ್ಲಿಯೇ ಸೋಲು ಕಂಡಿತ್ತು.
ಹೋದ ವರ್ಷದ ಟೂರ್ನಿಯಲ್ಲಿ ಉಭಯ ತಂಡಗಳು ಎರಡು ಸಲ  ಮುಖಾಮುಖಿಯಾಗಿದ್ದವು.
ಎರಡೂ ಪಂದ್ಯಗಳಲ್ಲಿ ನೈಟ್ ರೈಡರ್ಸ್‌ ಜಯ ಸಾಧಿಸಿತ್ತು.
ಅನುಭವಿ ವೇಗಿ ಜಹೀರ್ ಖಾನ್‌ ನಾಯಕತ್ವದ ಡೇರ್‌ಡೆವಿಲ್ಸ್ ತಂಡ ಈ ಬಾರಿ ಪ್ರದರ್ಶನ ಮಟ್ಟದಲ್ಲಿ ಸುಧಾರಣೆ ಕಂಡುಕೊಳ್ಳುವ ವಿಶ್ವಾಸ ಹೊಂದಿದೆ.
ಕ್ವಿಂಟನ್‌ ಡಿ ಕಾಕ್‌, ಜೆ.ಪಿ.
ಡುಮಿನಿ, ಕರ್ನಾಟಕದ ಮಯಂಕ್‌ ಅಗರವಾಲ್‌,   ಸಂಜು ಸ್ಯಾಮ್ಸನ್‌, ಶ್ರೇಯಸ್‌ ಅಯ್ಯರ್ ಅವರನ್ನು ಹೊಂದಿರುವ ತಂಡ ಒಮ್ಮೆಯೂ ಪ್ರಶಸ್ತಿ ಗೆದ್ದಿಲ್ಲ.2009 ಮತ್ತು 2012ರ ಟೂರ್ನಿಗಳಲ್ಲಿ ಮೂರನೇ ಸ್ಥಾನ ಪಡೆದಿದ್ದೇ ಶ್ರೇಷ್ಠ ಸಾಧನೆಯಾಗಿದೆ.
ಆದರೆ ಈ ಬಾರಿ ಭರವಸೆಯ ಯುವ ಬ್ಯಾಟ್ಸ್‌ಮನ್ ಕರ್ನಾಟಕದ ಕರುಣ್‌ ನಾಯರ್ ಡೇರ್‌ಡೆವಿಲ್ಸ್‌ನಲ್ಲಿದ್ದಾರೆ.
ಬ್ರಾಥ್‌ವೈಟ್‌ ಉತ್ತಮ ಲಯ ಹೊಂದಿದ್ದಾರೆ.
ಇದು ತಂಡದ ವಿಶ್ವಾಸವನ್ನು ಇಮ್ಮಡಿಸಿದೆ.
ಎರಡು ವರ್ಷ ಅಮಾನತು ಶಿಕ್ಷೆ ಎದುರಿಸುತ್ತಿರುವ ರಾಜಸ್ತಾನ ರಾಯಲ್ಸ್ ತಂಡದ ಬಹು ತೇಕ ಆಟಗಾರರು ಈ ತಂಡದಲ್ಲಿದ್ದಾರೆ.
ಎಲ್ಲಕ್ಕಿಂತ ಹೆಚ್ಚಾಗಿ ಆಟಗಾರರಲ್ಲಿ ಸ್ಫೂರ್ತಿ ತುಂಬಬಲ್ಲ ರಾಹುಲ್‌ ದ್ರಾವಿಡ್ ತಂಡದ ಸಲಹೆಗಾರರಾಗಿದ್ದಾರೆ.ಶ್ರೇಯಸ್‌ ಅಯ್ಯರ್‌ ದೇಶಿ ಕ್ರಿಕೆಟ್‌ನಲ್ಲಿ ಉತ್ತಮ ಸಾಮರ್ಥ್ಯ ತೋರಿದ್ದಾರೆ.
ಇದರಿಂದ ಮುಂಬೈ ತಂಡ ಈ ಬಾರಿಯ ರಣಜಿ ಟೂರ್ನಿಯಲ್ಲಿ ಚಾಂಪಿಯನ್‌ ಆಗಿತ್ತು.
73.38ರ ಸರಾಸರಿಯಲ್ಲಿ ಶ್ರೇಯಸ್‌ ಒಟ್ಟು 1321 ರನ್‌ ಕಲೆ ಹಾಕಿದ್ದಾರೆ.
ಜೊತೆಗೆ ಜೂನಿಯರ್‌ ವಿಶ್ವಕಪ್‌ನಲ್ಲಿ ಆಡಿದ್ದ ಆಟಗಾರರೂ ಇದ್ದಾರೆ.
ಆದ್ದರಿಂದ ಡೆವಿಲ್ಸ್ ತಂಡದಲ್ಲಿರುವ ಯುವ ಆಟಗಾರರ ಸಾಮರ್ಥ್ಯ ವೆನೆಂಬುದು ದ್ರಾವಿಡ್‌ಗೆ ಚೆನ್ನಾಗಿ ಗೊತ್ತಿದೆ.ರೈಡರ್ಸ್‌ಗೆ ಬ್ಯಾಟಿಂಗ್ ಬಲ: ಚುಟುಕು ಕ್ರಿಕೆಟ್‌ನ ಪರಿಣತ ಬ್ಯಾಟ್ಸ್‌ಮನ್‌ಗಳು ಎನಿಸಿರುವ ರಾಬಿನ್ ಉತ್ತಪ್ಪ, ಮನೀಷ್‌ ಪಾಂಡೆ, ಯೂಸುಫ್‌ ಪಠಾಣ್‌, ಜಾಸನ್ ಹೋಲ್ಡರ್‌ ಅವರನ್ನು ಹೊಂದಿರುವ ನೈಟ್ ರೈಡರ್ಸ್‌ ಬ್ಯಾಟಿಂಗ್‌ನಲ್ಲಿ ಬಲಿಷ್ಠವಾಗಿದೆ.
ಈ ತಂಡದ ಬ್ಯಾಟಿಂಗ್ ಶಕ್ತಿ ಉತ್ತಪ್ಪ  ದೇಶಿ ಟೂರ್ನಿಯಲ್ಲಿ ಉತ್ತಮ ಪ್ರದರ್ಶನ ನೀಡಿದ್ದರು.ಇದೆಲ್ಲಕ್ಕಿಂತ ಮುಖ್ಯವಾಗಿ ಸ್ಪಿನ್ನರ್ ಸುನಿಲ್ ನಾರಾಯಣ್ ವಿವಾದಾತ್ಮಕ ಬೌಲಿಂಗ್ ಶೈಲಿಯ ಆರೋಪದಿಂದ ಮುಕ್ತರಾಗಿದ್ದಾರೆ.
ಇವರಿಗೆ ಬೌಲ್‌ ಮಾಡಲು ಐಸಿಸಿ ಅನುಮತಿ ನೀಡಿದ್ದು ನೈಟ್‌ ರೈಡರ್ಸ್‌ ತಂಡಕ್ಕೆ ಬಲ ತುಂಬಿದೆ.
2012 ಮತ್ತು 2014ರ ಟೂರ್ನಿಗಳಲ್ಲಿ ಪ್ರಶಸ್ತಿ ಜಯಿಸಿದ್ದ ನೈಟ್‌ ರೈಡರ್ಸ್ ಈ ಬಾರಿಯೂ ಪ್ರಶಸ್ತಿ ಗೆಲ್ಲುವ ಉತ್ಸಾಹದಲ್ಲಿದೆ.ಇದಕ್ಕಾಗಿ ಗಂಭೀರ್ ಪಡೆ ಐಪಿಎಲ್ ಒಂಬತ್ತನೇ ಆವೃತ್ತಿಯ ಮೊದಲ ಪಂದ್ಯದಲ್ಲಿ ಗೆಲುವಿನ ಆರಂಭ ಪಡೆಯುವ ವಿಶ್ವಾಸದಲ್ಲಿದೆ.ಪಂದ್ಯ ಆರಂಭ: ರಾತ್ರಿ 8ಕ್ಕೆನೇರ ಪ್ರಸಾರ: ಸೋನಿ ಸಿಕ್ಸ್

--------------------- Summary -----------------------------
ಕೋಲ್ಕತ್ತ (ಪಿಟಿಐ): ಒಂದು ವಾರದ ಹಿಂದೆಯಷ್ಟೇ ವಿಶ್ವ ಚುಟುಕು ಕ್ರಿಕೆಟ್‌ ಟೂರ್ನಿಯಲ್ಲಿ ಕೋಟ್ಯಂತರ ಅಭಿಮಾನಿಗಳಿಗೆ ರೋಚಕ ಕ್ಷಣಗಳನ್ನು ಉಣಬಡಿಸಿದ್ದ ‘ಸಿಟಿ ಆಫ್‌ ಜಾಯ್‌‘ ಖ್ಯಾತಿಯ ಕೋಲ್ಕತ್ತದಲ್ಲಿ ಮತ್ತೆ ಈಗ ಟ್ವೆಂಟಿ–20 ಕ್ರಿಕೆಟ್‌ನ ಸಂಭ್ರಮ.ಇಲ್ಲಿನ ಈಡನ್ ಗಾರ್ಡನ್ಸ್‌ ಕ್ರೀಡಾಂಗಣದಲ್ಲಿ ಭಾನುವಾರ ಐಪಿಎಲ್‌ ಕಲರವ ಆರಂಭವಾಗಲಿದ್ದು, ಮಾಜಿ ಚಾಂಪಿಯನ್‌ ಕೋಲ್ಕತ್ತ ನೈಟ್‌ ರೈಡರ್ಸ್‌ ಮತ್ತು ಡೆಲ್ಲಿ ಡೇರ್‌ಡೆವಿಲ್ಸ್ ತಂಡಗಳು ಪೈಪೋಟಿ ನಡೆಸಲಿವೆ.
ಕೆರಿಬಿಯನ್‌ ನಾಡಿನ ಈ ಬ್ಯಾಟ್ಸ್‌ಮನ್‌ 2014ರ ಟೂರ್ನಿಯ ಚಾಂಪಿಯನ್ ತಂಡದ ಎದುರು ಹೇಗೆ ಆಡಲಿದ್ದಾರೆ ಎನ್ನುವುದು ಅಭಿಮಾನಿ ಗಳಲ್ಲಿ ಕುತೂಹಲ ಮೂಡಿಸಿದೆ.ಗೌತಮ್ ಗಂಭೀರ್ ನಾಯಕತ್ವದ ನೈಟ್‌ ರೈಡರ್ಸ್ ತಂಡ ಎರಡು ಸಲ ಐಪಿಎಲ್ ಟ್ರೋಫಿ ಗೆದ್ದಿದೆ.
2012 ಮತ್ತು 2014ರ ಟೂರ್ನಿಗಳಲ್ಲಿ ಪ್ರಶಸ್ತಿ ಜಯಿಸಿದ್ದ ನೈಟ್‌ ರೈಡರ್ಸ್ ಈ ಬಾರಿಯೂ ಪ್ರಶಸ್ತಿ ಗೆಲ್ಲುವ ಉತ್ಸಾಹದಲ್ಲಿದೆ.ಇದಕ್ಕಾಗಿ ಗಂಭೀರ್ ಪಡೆ ಐಪಿಎಲ್ ಒಂಬತ್ತನೇ ಆವೃತ್ತಿಯ ಮೊದಲ ಪಂದ್ಯದಲ್ಲಿ ಗೆಲುವಿನ ಆರಂಭ ಪಡೆಯುವ ವಿಶ್ವಾಸದಲ್ಲಿದೆ.ಪಂದ್ಯ ಆರಂಭ: ರಾತ್ರಿ 8ಕ್ಕೆನೇರ ಪ್ರಸಾರ: ಸೋನಿ ಸಿಕ್ಸ್
ಈ ತಂಡದ ಬ್ಯಾಟಿಂಗ್ ಶಕ್ತಿ ಉತ್ತಪ್ಪ  ದೇಶಿ ಟೂರ್ನಿಯಲ್ಲಿ ಉತ್ತಮ ಪ್ರದರ್ಶನ ನೀಡಿದ್ದರು.ಇದೆಲ್ಲಕ್ಕಿಂತ ಮುಖ್ಯವಾಗಿ ಸ್ಪಿನ್ನರ್ ಸುನಿಲ್ ನಾರಾಯಣ್ ವಿವಾದಾತ್ಮಕ ಬೌಲಿಂಗ್ ಶೈಲಿಯ ಆರೋಪದಿಂದ ಮುಕ್ತರಾಗಿದ್ದಾರೆ.
