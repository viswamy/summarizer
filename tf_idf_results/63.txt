ಮುಂಬೈ (ಪಿಟಿಐ): ಹೊಸದಾಗಿ ಟೂರ್ನಿ ಆಡುತ್ತಿರುವ ರೈಸಿಂಗ್ ಪುಣೆ ಸೂಪರ್‌ಜೈಂಟ್ಸ್‌ ತಂಡ  ತನ್ನ ಮೊದಲ ಪಂದ್ಯದಲ್ಲಿ ಅಮೋಘ ಪ್ರದರ್ಶನ ನೀಡಿ ಐಪಿಎಲ್‌ ಒಂಬತ್ತನೇ ಆವೃತ್ತಿಯಲ್ಲಿ ಗೆಲುವಿನ ಮುನ್ನುಡಿ ಬರೆದಿದೆ.ಇಲ್ಲಿನ ವಾಂಖೆಡೆ ಕ್ರೀಡಾಂಗಣದಲ್ಲಿ ನಡೆದ ಟೂರ್ನಿಯ ಉದ್ಘಾಟನಾ ಪಂದ್ಯದಲ್ಲಿ ಮಹೇಂದ್ರ ಸಿಂಗ್ ದೋನಿ ನಾಯಕತ್ವದ ಪುಣೆ ತಂಡ ಹಾಲಿ ಚಾಂಪಿಯನ್‌ ಮುಂಬೈ ಇಂಡಿಯನ್ಸ್‌ ವಿರುದ್ಧ 9 ವಿಕೆಟ್‌ಗಳ ಗೆಲುವು ಪಡೆಯಿತು.ಟಾಸ್‌ ಜಯಿಸಿ ಮೊದಲು ಬ್ಯಾಟ್  ಮಾಡಿದ ಮುಂಬೈ ಇಂಡಿಯನ್ಸ್‌ ಪ್ರಮುಖ ಬ್ಯಾಟ್ಸ್‌ಮನ್‌ಗಳ ವೈಫಲ್ಯದಿಂದ ಪರದಾಡಿತು.
ಅಂತಿಮವಾಗಿ ನಿಗದಿತ ಓವರ್‌ಗಳು ಮುಗಿದಾಗ ಈ ತಂಡ ಎಂಟು ವಿಕೆಟ್‌ ಕಳೆದುಕೊಂಡು 121 ರನ್ ಕಲೆ ಹಾಕಿತು.
ಅಲ್ಪ ಮೊತ್ತದ ಗುರಿಯನ್ನು  ಪುಣೆ ತಂಡ 14.4 ಓವರ್‌ಗಳಲ್ಲಿ ಒಂದು ವಿಕೆಟ್‌ ಕಳೆದುಕೊಂಡು ತಲುಪಿತು.
ಈ ಮೂಲಕ ಟೂರ್ನಿಯಲ್ಲಿ ಚೊಚ್ಚಲ ಗೆಲುವು ದಾಖಲಿಸಿತು.ಐಪಿಎಲ್‌ ಸ್ಪಾಟ್‌ ಫಿಕ್ಸಿಂಗ್ ಮತ್ತು ಬೆಟ್ಟಿಂಗ್ ಹಗರಣದಲ್ಲಿ ತಂಡದ ಅಧಿಕಾರಿಗಳು ಭಾಗಿಯಾಗಿದ್ದರಿಂದ ಚೆನ್ನೈ ಸೂಪರ್ ಕಿಂಗ್ಸ್ ಮತ್ತು ರಾಜಸ್ತಾನ ರಾಯಲ್ಸ್‌ ಎರಡು ವರ್ಷ ಅಮಾನತು ಶಿಕ್ಷೆ ಎದುರಿಸುತ್ತಿವೆ.
ಆದ್ದರಿಂದ ಎರಡು ಹೊಸ ಐಪಿಎಲ್ ತಂಡಗಳು ಟೂರ್ನಿ ಆಡುತ್ತಿವೆ.
ಸೂಪರ್‌ ಕಿಂಗ್ಸ್ ತಂಡವನ್ನು ಮುನ್ನಡೆಸಿದ್ದ ದೋನಿ ಈಗ ಪುಣೆ ತಂಡದ ನಾಯಕ.
ಇವರ ನಾಯಕತ್ವದಲ್ಲಿ ತಂಡ ಕರಾರುವಾಕ್ಕಾದ ಬೌಲಿಂಗ್ ಮಾಡಿತು.ವೈಫಲ್ಯ: ಮುಂಬೈ ತಂಡಕ್ಕೆ ಎರಡನೇ ಓವರ್‌ನಿಂದಲೇ ಆಘಾತ ಕಾಡಿತು.
8, 7, 9, 0.
ಇವು ಎರಡು ಸಲದ ಚಾಂಪಿಯನ್ ಆದ ಮುಂಬೈ ತಂಡದ ಆರಂಭಿಕ ಬ್ಯಾಟ್ಸ್‌ಮನ್‌ಗಳು ಗಳಿಸಿದ ರನ್.
ಕ್ರಮವಾಗಿ ಲೆಂಡ್ಲ್ ಸಿಮನ್ಸ್, ರೋಹಿತ್ ಶರ್ಮಾ, ಹಾರ್ದಿಕ್ ಪಾಂಡ್ಯ ಮತ್ತು ಜಾಸ್ ಬಟ್ಲರ್‌ ಕಲೆ ಹಾಕಿದ ರನ್‌ಗಳಿವು.
ವೇಗದ ಆಟಕ್ಕೆ ಹೆಸರಾಗಿರುವ ಈ ಬ್ಯಾಟ್ಸ್‌ಮನ್‌ಗಳು ಕ್ರೀಸ್‌ಗೆ ಬಂದಷ್ಟೇ ವೇಗವಾಗಿ ಪೆವಿಲಿಯನ್‌ ಸೇರಿದರು.
ಕೀರನ್‌ ಪೊಲಾರ್ಡ್‌ 1  ರನ್ ಗಳಿಸಿದರೆ,  ಕರ್ನಾಟಕದ ಶ್ರೇಯಸ್‌ ಗೋಪಾಲ್ ಎರಡು ರನ್‌ಗೆ ವಿಕೆಟ್ ಒಪ್ಪಿಸಿದರು.ಮುಂಬೈ ತಂಡ ಆರಂಭದಲ್ಲಿ ಬೇಗನೆ ವಿಕೆಟ್‌ ಕಳೆದುಕೊಂಡಿದ್ದರೂ ಉತ್ತಮ ರನ್‌ ರೇಟ್‌ ಹೊಂದಿತ್ತು.
ಮೊದಲ ಐದು ಓವರ್‌ಗಳು ಮುಗಿದಾಗ ನಾಲ್ಕು ವಿಕೆಟ್‌ ನಷ್ಟಕ್ಕೆ 30 ರನ್ ಕಲೆ ಹಾಕಿತ್ತು.
ಬಳಿಕ ಬಂದ ಬ್ಯಾಟ್ಸ್‌ಮನ್‌ಗಳು ರನ್ ಗಳಿಸಲು ವಿಫಲರಾದರು.
ಮೊದಲ ಹತ್ತು ಓವರ್‌ಗಳು ಪೂರ್ಣಗೊಂಡಾಗ ಮುಂಬೈ ಗಳಿಸಿದ್ದು 48 ರನ್‌ಗಳಷ್ಟೇ.
ಈ ಐದು ಓವರ್‌ಗಳಲ್ಲಿ ಪುಣೆ ಬೌಲರ್‌ಗಳು ಪ್ರಾಬಲ್ಯ ಮೆರೆದರು.ಇಶಾಂತ್ ಶರ್ಮಾ ಮತ್ತು ಮಿಷೆಲ್ ಮಾರ್ಷ್‌ ತಲಾ ಎರಡು ವಿಕೆಟ್‌ ಪಡೆದರೆ, ಆರ್‌.ಪಿ.
ಸಿಂಗ್, ರಜತ್‌ ಭಾಟಿಯಾ, ಎಂ.ಅಶ್ವಿನ್ ಹಾಗೂ ಆರ್‌.
ಅಶ್ವಿನ್‌ ತಲಾ ಒಂದು ವಿಕೆಟ್ ಉರುಳಿಸಿ ಮುಂಬೈ ಬ್ಯಾಟಿಂಗ್ ಶಕ್ತಿಗೆ ಪೆಟ್ಟು ನೀಡಿದರು.
ರಹಾನೆ ಅಬ್ಬರ: ಅಲ್ಪ ಮೊತ್ತದ ಗುರಿಯನ್ನು ಪುಣೆ ತಂಡ ಸುಲಭವಾಗಿ ಮುಟ್ಟಿತು.
ಇದಕ್ಕೆ ಕಾರಣವಾಗಿದ್ದು ಆರಂಭಿಕ ಬ್ಯಾಟ್ಸ್‌ಮನ್ ಅಜಿಂಕ್ಯ ರಹಾನೆ ಮತ್ತು ಫಾಫ್‌ ಡು ಪ್ಲೆಸಿಸ್‌ ಅಬ್ಬರದ ಬ್ಯಾಟಿಂಗ್.42 ಎಸೆತಗಳನ್ನು ಎದುರಿಸಿದ ರಹಾನೆ ಏಳು ಬೌಂಡರಿ ಮತ್ತು ಮೂರು ಸಿಕ್ಸರ್ ಸೇರಿದಂತೆ 66 ರನ್ ಕಲೆ ಹಾಕಿದರು.
ಪ್ಲೆಸಿಸ್‌ 33 ಎಸೆತಗಳಲ್ಲಿ 34 ರನ್ ಬಾರಿಸಿದರು.
ಈ ಜೋಡಿ ಮೊದಲ ವಿಕೆಟ್‌ಗೆ 78 ರನ್ ಕಲೆ ಹಾಕಿ ಜಯಕ್ಕೆ ಮುನ್ನುಡಿ ಬರೆದಿತ್ತು.ಪ್ಲೆಸಿಸ್‌ ಔಟಾದ ನಂತರ ಕ್ರೀಸ್‌ಗೆ ಬಂದ ಕೆವಿನ್ ಪೀಟರ್ಸನ್‌ ತಂಡವನ್ನು ಗೆಲುವಿನ ದಡ ಸೇರಿಸಿದರು.
ಕೇವಲ 14 ಎಸೆತಗಳಲ್ಲಿ ಔಟಾಗದೆ 21 ರನ್ ಬಾರಿಸಿದರು.
ಎರಡು ಸಿಕ್ಸರ್‌ ಸಿಡಿಸಿ ಗೆಲುವನ್ನು ಸುಲಭ ಮಾಡಿದರು.

--------------------- Summary -----------------------------
ಮುಂಬೈ (ಪಿಟಿಐ): ಹೊಸದಾಗಿ ಟೂರ್ನಿ ಆಡುತ್ತಿರುವ ರೈಸಿಂಗ್ ಪುಣೆ ಸೂಪರ್‌ಜೈಂಟ್ಸ್‌ ತಂಡ  ತನ್ನ ಮೊದಲ ಪಂದ್ಯದಲ್ಲಿ ಅಮೋಘ ಪ್ರದರ್ಶನ ನೀಡಿ ಐಪಿಎಲ್‌ ಒಂಬತ್ತನೇ ಆವೃತ್ತಿಯಲ್ಲಿ ಗೆಲುವಿನ ಮುನ್ನುಡಿ ಬರೆದಿದೆ.ಇಲ್ಲಿನ ವಾಂಖೆಡೆ ಕ್ರೀಡಾಂಗಣದಲ್ಲಿ ನಡೆದ ಟೂರ್ನಿಯ ಉದ್ಘಾಟನಾ ಪಂದ್ಯದಲ್ಲಿ ಮಹೇಂದ್ರ ಸಿಂಗ್ ದೋನಿ ನಾಯಕತ್ವದ ಪುಣೆ ತಂಡ ಹಾಲಿ ಚಾಂಪಿಯನ್‌ ಮುಂಬೈ ಇಂಡಿಯನ್ಸ್‌ ವಿರುದ್ಧ 9 ವಿಕೆಟ್‌ಗಳ ಗೆಲುವು ಪಡೆಯಿತು.ಟಾಸ್‌ ಜಯಿಸಿ ಮೊದಲು ಬ್ಯಾಟ್  ಮಾಡಿದ ಮುಂಬೈ ಇಂಡಿಯನ್ಸ್‌ ಪ್ರಮುಖ ಬ್ಯಾಟ್ಸ್‌ಮನ್‌ಗಳ ವೈಫಲ್ಯದಿಂದ ಪರದಾಡಿತು.
ಇದಕ್ಕೆ ಕಾರಣವಾಗಿದ್ದು ಆರಂಭಿಕ ಬ್ಯಾಟ್ಸ್‌ಮನ್ ಅಜಿಂಕ್ಯ ರಹಾನೆ ಮತ್ತು ಫಾಫ್‌ ಡು ಪ್ಲೆಸಿಸ್‌ ಅಬ್ಬರದ ಬ್ಯಾಟಿಂಗ್.42 ಎಸೆತಗಳನ್ನು ಎದುರಿಸಿದ ರಹಾನೆ ಏಳು ಬೌಂಡರಿ ಮತ್ತು ಮೂರು ಸಿಕ್ಸರ್ ಸೇರಿದಂತೆ 66 ರನ್ ಕಲೆ ಹಾಕಿದರು.
ಈ ಐದು ಓವರ್‌ಗಳಲ್ಲಿ ಪುಣೆ ಬೌಲರ್‌ಗಳು ಪ್ರಾಬಲ್ಯ ಮೆರೆದರು.ಇಶಾಂತ್ ಶರ್ಮಾ ಮತ್ತು ಮಿಷೆಲ್ ಮಾರ್ಷ್‌ ತಲಾ ಎರಡು ವಿಕೆಟ್‌ ಪಡೆದರೆ, ಆರ್‌.ಪಿ.
ಈ ಮೂಲಕ ಟೂರ್ನಿಯಲ್ಲಿ ಚೊಚ್ಚಲ ಗೆಲುವು ದಾಖಲಿಸಿತು.ಐಪಿಎಲ್‌ ಸ್ಪಾಟ್‌ ಫಿಕ್ಸಿಂಗ್ ಮತ್ತು ಬೆಟ್ಟಿಂಗ್ ಹಗರಣದಲ್ಲಿ ತಂಡದ ಅಧಿಕಾರಿಗಳು ಭಾಗಿಯಾಗಿದ್ದರಿಂದ ಚೆನ್ನೈ ಸೂಪರ್ ಕಿಂಗ್ಸ್ ಮತ್ತು ರಾಜಸ್ತಾನ ರಾಯಲ್ಸ್‌ ಎರಡು ವರ್ಷ ಅಮಾನತು ಶಿಕ್ಷೆ ಎದುರಿಸುತ್ತಿವೆ.
